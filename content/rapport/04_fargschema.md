---
---
Rapport färgschema
=========================

Det här är en rapport som ska undersöka färger och typgrafi för tre webbsidor.

Urval
-----------------------

Jag har valt ut tre journalistiska nyhetssajter för att undersöka om sajternas målgrupp, tilltal och syfte återspeglas i den grafiska profilen, färgerna och de typografiska elementen. Jag valde de två största dagstidningssajterna i kategorierna kvällstidning och morgontidning ([Aftonbladet](https://www.aftonbladet.se) samt [Dagens Nyheter](https://www.dn.se)) samt en mer specialinriktad nyhetssajt inriktad på arbetsmarknadsfrågor som ägs av den fackliga centralorganisationen TCO ([Arbetsvärlden](https://www.arbetsvarlden.se))

De tre webbplatserna vill i grunden göra samma sak: Förmå besökaren att läsa så mycket journalistik som möjligt, men har samtidigt stora skillnader i målgrupper och affärsmodell, vilket kan göra jämförelsen intressant.

Metod
-----------------------

Jag använder mig först och främst av okulär besiktning av sidorna för att försöka förstå upplägget och hur färgerna och de grafiska elementen samt typografin förhåller sig till varandra.

För att nästudera färgerna använder jag mig av Firefox developer editions färgpipett. Jag använder mig av samma programs inspektör-funktion för att undersöka css:en och se vilka typsnitt och grader som används på webbsidan.

Resultat
-----------------------

### Dagens nyheter

[FIGURE src=img/dn.jpg class="right big" caption="dn.se"]

[Dagens Nyheter](https://www.dn.se) är en morgontidning med ett dagligt flöde av journalistik om Sverige och världen. Tidningen beskriver sig själva som att de "verkar i en upplysningstradition" och vill "bidra till att svenskarna är ett läsande och tänkande folk" samt att de "slår vakt om objektivitet och en oberoende verksamhet på alla plan".

Ett grundläggande mål är alltså trovärdighet och sannolikt också att utstråla seriositet. Sedan är det givetvis också viktigt med både läsbarhet i artikelvyerna samt att locka till klick på innehållet på förstasidan.

Viktigt att minnas att DN:s digitala affärsmodell till stor del baserar sig på digitala prenumerationer, vilket innebär att många besökare redan betalt för att vara på sajten. De är alltså redan är intresserade av innehållet och behöver sannolikt därför inte lockas lika hårt till klick med stora färglada rubriker. Snarare blir det viktigt att spegla en bild av DN som något seriöst, påkostat och fortsatt värt att betala för.



#### Färger på dn.se

Bortsett från de stora reklambanners som återfinns hos all reklamfinansierad media är dn.se relativt sparsam med färger, sannolikt i ett försök att skapa en seriös och sober känsla.

Bakgrunden är vit eller ibland mycket ljust grå med vita block ovanpå och textfärgen är genomgående svart (eller egentligen en lite ljusare svart nyans än helt svart). Möjligen vill man med de här färgskalorna efterlikna en fysisk tidningssida.

Till det finns olika accentfärger, den tydligaste är en klar röd färg som återkommer som linjer och prickar på olika platser. Bland annat för att markera headern, var man är på sidan i menyn, samt för att binda ihop olika block av artikelpuffar som hänger ihop.

Det finns också en beige färg som markerar textbaserad reklam (det som brukar kallas content inom journalistiken). Här är sannolikt tanken att bara använda denna färg just här för att försöka särskilja textreklam från det journalistiska innehållet.

En turkosgrön färg markerar vissa knappar för prenumeration och också ett block med platsannonser. Här får jag känslan av att man försökt särskilja det material som är DN:s eget men som inte är journalistik utan snarare de produkter man säljer.

Tydligt är att DN har jobbat med accentfärger för att särskilja olika typer av material, bortsett från den röda färgen som snarare är en hjälpande markör.

Färglista dn.se

* bakgrund 1 (vit): #ffffff
* bakgrund 2 (ljusgrå): #f2f2f2
* text (svart): #222222
* accentfärg 1 (röd): #da000d
* accentfärg 2 (gul): #ffe600
* accentfärg 3 (turkos): #389674
* annonsmarkering (beige): #ffeabe

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #f2f2f2">
<td style="height: 50px; width: 50px; background-color: #222222">
<td style="height: 50px; width: 50px; background-color: #da000d">
<td style="height: 50px; width: 50px; background-color: #ffe600">
<td style="height: 50px; width: 50px; background-color: #389674">
<td style="height: 50px; width: 50px; background-color: #ffeabe">
</tr>
</table>

#### Typografi på dn.se

Dagens nyheter använder sig till största delen av serifer, både i headers och brödtext, möjligen för att efterlikna tidningen i pappersform. I rubrikerna avänds ett typsnitt som kallas PublicoBanner och i brödtexten används Georgia. Brödtextstorleken är relativt stor (18px) Och ribrikerna varierar utifrån nyheternas vikt. En h1 kan exempelvis vara både 58 och 38 pixlar.

I menyer används sans serif-typsnittet Guardian Sans. Antingen fetat, eller normalt beroende på om det är en huvudmeny eller undermeny.

Typsnitt dn.se

* Menyer: Guardians sans (sans serif)
* Headers: Publico Banner (serif)
* Brödtext: Georgia (serif)


### Aftonbladet

[FIGURE src=img/aftonbladet.jpg class="right" caption="aftonbladet.se"]

I [Aftonbladets](https://www.aftonbladet.se) policy står att tidningens "ska utgå från läsarens perspektiv, vara innovativ och lyhörd för samtida trender." Aftonbladets webb är till största delen gratis och helt reklamfinansierad.

Arvet av lösnummerförsäljning och behovet av "kaxighet" finns antagligen också kvar i designtankarna. Det gäller att behålla läsaren på sajten genom att klicka så mycket som möjligt.

#### Färger på aftonbladet.se

Bakgrunden på sajten är en mycket ljus, nästan vit nyans förutom bakgrunden på headern som av någon anledning i stället är helt vit. Den grundläggande textfärgen är den nästan svarta nyans som verkar avändas på många sajter för att inte göra kontrasten mot bakgrunden allt för stor.

En klar röd färg använd som accentfärg lite överallt, bland annat i huvdmeny och i olika knappar. Till skillnad från DN använder Aftonbladet också denna röda färg på många ställen i rubriker och brödtext för att dra ögonen till uppseendeväckande formuleringar som "just nu", "viktklubb" eller "halva priset".

Den andra accentfärgen, som används lite mer sällan är samma gula färg som återfinns i tidningens logga. En klar gul färg #ffeb18 som verkar markera tidningen betalinehåll, alltså plus-tjänsten.

Också Aftonbladet använder alltså tydligt färger för att markera olika delar av tjänsten. Förutom den gula plusfärgen avänds rosa som bakgrundsfärg för att markera blocken som handlar om sport. Det är något läsaren sannolikt känner igen från pappersidningen och ger den intresserade en tydlig indikation på vad innehållet handlar om.

Färglista aftonbladet.se

* bakgrund (ljusgrå): #fbfbfc
* bakgrund header (vit): #ffffff
* bakgrund sport (rosa): #feebee
* Text (svart): #222222
* accentfärg 1 (röd): #dd2a30
* accentfärg 2 (gul): #ffeb18

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fbfbfc">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #feebee">
<td style="height: 50px; width: 50px; background-color: #222222">
<td style="height: 50px; width: 50px; background-color: #dd2a30">
<td style="height: 50px; width: 50px; background-color: #ffeb18">
</tr>
</table>

## Typografi på aftonbladet.se

Aftonbladet vill gissningsvis, till skillnad från DN, indikera folklighet och lättilgänglighet. De använder sig därför enbart av sans serifer som typsnitt. Det är ett tydligt avsteg från papperstidningen där man använder sans serifer i de flesta rubriker men serifer i brödtexten.

Typsnittet är Arial, både i rubrik och brödtext, men rubrikerna är alltid fetade och får en underline när man hovrar över dem med musen. Vissa rubriker har också en underline redan från början.

Aftonbladet leker också en hel del med rubikerna där vissa ord kan vara kursiva eller olika färger och där storleken kan variera stort.

Typsnitt Aftonbladet.se:

* Headers (allihop): Arial bold (sans-serif)
* Brödtext: Arial (sans-serif)


### Arbetsvärlden

[FIGURE src=img/arbetsvarlden.jpg class="right big" caption="arbetsvarlden.se"]

[Arbetsvärlden](https://www.arbetsvarlden.se) är en oberoende nyhetstidning på webben om arbetsmarknaden som ägs av den fackliga centralorganisationen TCO. Tidningen sticker ut rejält när det gäller färgskalan och det är därför jag valde den för den här rapporten.

Målgruppen är enligt sajten "personer som jobbar med arbetsmarknadsfrågor: i politiken, för arbetsmarknadens parter, på myndigheter eller i media." Målet borde därför sannolikt vara att ge ett seriöst och kompetent intryck, att vara en tidning som vet vad den pratar om helt enkelt.

### Färger på arbetsvarlden.se

Det är lite svårt att förstå färgvalen utifrån målgruppen och syftet med Arbetsvärlden. Här har man valt att brassa på med starka neonfärger och framstår snarare som en tidningen för ungdomar än en seriös tidning om arbetsmarknadsfrågor.

Bakgrunden är helt vit och texten är för första gången hittills helt svart vilket skapar en skarp (kanske för skarp) kontrast mellan text och bakgrund. I bland läggs dock rubriktext i bildblock med en halvtransparent grå bakgrund. Här blir i stället texten helt vit.

Utöver det har man två skarpa accentfärger, turkos och lila som används på stora delar av sajten i header och olika block, samt i detaljer som citationstecken och små ämnestexter.

Färglista arbetsvarlden.se

* bakgrund (vit): #ffffff
* Text (svart): #000000
* Alternatic text (vit): #ffffff
* accentfärg 1 (lila): #794be1
* accentfärg 2 (turkos): #2bf397

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #000000">
<td style="height: 50px; width: 50px; background-color: #794be1">
<td style="height: 50px; width: 50px; background-color: #2bf397">
</tr>
</table>

## Typografi Arbetsvärlden

Arbetsvärlden använder mest av sans-serifer på förstasidan. Det är det Helvetica Neue som gäller, både i menyer och i alla typer av headers. Sajten använder dock seriftypsnittet Droid Serif på några ställen på förstasidan, i små citat och datumärkningar på artiklarna. Typsnittet tar större plats om man går in på en artikel då det är det som används i brödtexten.

Typsnitt rubrik: Helvetica Neue Bold 71"

Brödtext: Droid Serif'



Analys
-----------------------

De tre nyhetssajterna jag studerat skiljer sig rejält åt i uttryck och stil. Intressant är dock att färgskalorna för Aftonbladet och DN är relativt lika. I stort sett samma accentfärger används, men Aftonbladets använding av den röda färgen lyckas ändå signalera något helt annat genom kombinationen med sans-seriftypsnitten i stora rubriker. Trots samma färgskala har den en betydligt mer sober look, och framstår som mer "premium".

Arbetsvärlden är lite av en udda fågel i sammanhanget. Här har man verkliga gått loss med accentfärger. Man skulle kunna se på det som lekfullt, men jag anser nog att uttrycket blir överdrivet och tar fokus på innehållet som ändå är det som borde stå i fokus på sajten. Arbetsvärlden har också jobbat hårt med kontraster, och använder sig av väldigt svart och väldigt vit, till skillnad från DN och Aftonblandet. Det gör Arbetsvärlden, paradoxalt nog, mer svårläst då den är lite utmattande att fokusera på.

Intressant att nämna är att Arbetsvärlden använder sig av minst antal färger av de tre webbsidorna men lyckas ändå skapa med mest färgintensiva upplevelsen.

Referenser
-----------------------

* [Aftonbladets förstasida](https://www.aftonbladet.se)
* [Dagens Nyheters förstasida](https://www.dn.se)
* [Arbetsvärldens förstasida](https://www.arbetsvarlden.se)
* [Om Dagens nyheter](https://www.dn.se/nyheter/om-dagens-nyheter/)
* [Om Arbetsvärlden](https://www.arbetsvarlden.se/om-arbetsvarlden/)
* [Om Aftonbladet](https://www.aftonbladet.se/a/LOlQ4/om-aftonbladet)

Övrigt
-----------------------

Jag har valt att utföra undersökningen och skriva rapporten själv, då jag jobbar heltid och och ofta pluggar sent på kvällen och märkliga tiden. Jag skulle därför få svårt att samordna ett grupparbete med andra på kursen på ett vettigt sätt. Jag som skrivit rapporten heter Karl Martinsson.
