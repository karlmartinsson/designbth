---
---
Rapport webbplatsdesign
=========================

Det här är en rapport som ska undersöka aktuella trender inom webbplatsdesign.

Urval
-----------------------

Jag har valt ut sajterna för tre fotbollslag för att undersöka aktuella trender inom webbplatsdesign samt hur den grafiska profilen, och designelementen skiljer sig eller går igen i de olika sajterna.

Jag valde de det största laget i Sveriges tre största städer, Stockholm, Göteborg och Malmö. Alltså föll valen på ([AIK](https://www.aikfotboll.se), [IFK Göteborg](https://www.ifkgoteborg.se) samt ([Malmö FF](https://www.mff.se))

De tre webbplatserna vill i grunden göra samma sak: Få besökaren att köpa biljetter och andra lag-produkter, samt ge information om fotbollslaget och dess verksamhet. De vill sannolikt också skapa en "vi-känsla" kring laget.

Metod
-----------------------

Jag använder mig först och främst av okulär besiktning av sidorna för att försöka förstå upplägget samt hur webbplatsernas design liknar eller skiljer sig mellan varandra.

Detta gör jag genom att studera vilka typer av designelement och designprinciper sajterna använder sig av samt hur sajterna är uppbyggda.

Resultat
-----------------------

### AIK

[FIGURE src=img/aik.png class="center big" caption="aikfotboll.se"]

## Sajtens delar

Det första som möter en när man går in på AIK:s sajt är en horisontell header med en rad menyval samt fotbollslagets logga.

Under den tas i stort sett hela den resterande ytan (på en normalstor skärm) upp av en stor bild med en kort rubriktext. Bilden är en snurra som då och då byts ut och som länkar till olika aktuella nyheter för laget.

Scrollar man ner lite kommer ytterligare information om laget och en rad boxar med ytterligare nyheter samt länkar till saker man kan köpa från webbshopen.

Längst ner finns en footer med ytterligare information om AIK.

## Designelement

Det tydligaste visuella elementet på sajten är den tidigare nämnda stora bilden som regelbundet byts ut. Bilderna skapar dramatik och djup och man sugs in i sajten. Bilden har upp hela skärmens bredd.

Scrollar man ner lite, till informationsdelen, möts man av betydligt mycket mer luft än tidigare. Mot en ljusgrå bakgrund presenteras fakta och nyheter i en balanserad gridlayout. Den här delen av sajten har en maxbredd på 1230 pixlar, vilket skapar en variation mot den stora bilden för den med lite större skärm, samt mer luft kring sidorna.

När vi kommer ner till footern används återigen 100 procent bredd för att låta footern fylla ut sidan helt.

Sajten använder väldigt kontrastfyllda färger, man använder helt svart och helt vitt i stället för lite mer milda varianter av färgerna, vilket skapar en dramatisk känsla.

Inte helt överraskande har man också en gul accentfärg som går igen i AIK:s klubbmärke.  Den här färgen används bland annat i headern och som bakgrundsfärg till diverse knappar. Accentfärgen skapar både variation och sammanhållning på sajten.


## IFK Göteborg

[FIGURE src=img/ifk.png class="right" caption="ifkgoteborg.se"]

### Sajtens delar

IFK Göteborgs sajt är uppbyggd på ett snarlikt sätt som AIK:s. Den börjar med en header-rad med klubbmärke och diverse menyval. Sedan kommer en stort blått fält med en stor bild på ett årskort och reklam för att köpa det.

Lite längre ner kommer mer information samt en rad fykantiga bilder tillsammans med länkar till olika artiklar och nyheter.

Sedan kommer bilder på olika produkter från shopen och till sist en footer med mer information.

## Designelement och principer

Också Görteborg fokuserar på en stor bild som sätter tonen för sajten. I stället för stora dramatiska nyhetsbilder satsar dock Göteborg på en stor bild på att årskort med en illustrerad stil. Det ger inte samma dramatik och djup som på AIK:s sajt, men skapar ändå en kontrasteffekt gentemot den övriga sajten och de övriga, betydlig mindre, bilderna.

Göteborgs sajt är överlag ljus, och har egentligen bara på två tydliga färger. Den blåa och vita som finns i klubbmärket samt svart och vit text.

Hela sajten har en bredd på 100 procent, vilket inte ger särskilt mycket luft i designen. I stället fylls den av information och länkar till olika delar av verksamheten.

Man jobbar dock med tyldig balans mellan de olika delarna som består av tydliga grids med varierande antal element i.

## Malmö FF

[FIGURE src=img/mff.png class="right" caption="mff.se"]

### Sajtens delar

Malmö FF:s sajt är uppbyggd på i stort sett samma sätt som hos övriga lag. En header-rad med klubbmärke och diverse menyval. Sedan en stor bild med en rubrik till den senaste nyheten på sajten.

Lite längre ner kommer, precis som på de övriga sajterna, mer information samt en rad bilder och puffar som länkar till olika artiklar och nyheter.

Sedan kommer också här bilder på olika produkter från shopen och till sist en footer med mer information.

## Designelement och principer

Den största delen av Malmös sajt har en bredd på 100 procent, och också här möts man som sagt av en stor bild som förstavy. Malmö har dock valt att lägga en rad boxar och länkar inuti den stora bilden, vilket ger ett mer packat intryck. Samtidigt får man in mer information i den vy som avändaren ser först.

Sedan följer en rad delar som alla består av olika sorters grid-layouter, vilket skapar balans och harmoni på sajten, även om det händer en hel del grafiskt.

Färgskalan är, liksom hos de övriga lagen, tagen från klubbfärgerna och går i ljusblått, mörkblått och vitt. Malmö sticker också ut genom att i flera element (bland annat footern och headern) använda sig av en bakgrundsbild med sneda streck. Headern är också transparent till en början men blir solid när man börjar scrolla.

Analys
-----------------------

Slående är att alla tre sajter är så pass lika. Både i struktur och i vilka grafiska element man valt att ha med. Visserligen skiljer de sig stort i färger och uttryck, men alla har i stort sett samma innehåll och upplägg. Alla använder sig också av en stor välkomstbild, med text och länk i, vilket sannolikt är en stor trend just nu, inte bara på fotbollssajter.

Alla sajterna har mycket information som de vill få in på rätt liten yta och de är ganska späckade. Det ger inte så mycket plats åt luft. Sajterna är genomgående dock harmoniskt byggda med en tydlig gridlayout.

AIK har dock valt att jobba mer med olika bredder, jämfört med övriga konkurrenter som har full bredd hela sajten igenom.

Referenser
-----------------------

* [AIK](www.aikfotboll.se)
* [IFK Göteborg](www.ifkgoteborg.se)
* [Malmö FF](www.mff.se)
* [Design Elements & Principles](https://www.canva.com/learn/design-elements-principles/)
* [Visual design elements and principles](https://en.wikipedia.org/wiki/Visual_design_elements_and_principles)
* [Design – principer och element](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU)
