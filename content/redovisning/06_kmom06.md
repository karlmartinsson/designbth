---
---
Redovisning kmom06
=========================

## Hur känns det att tänka i termer av designelement och designprinciper?

Jag tror att jag redan, undermedvetet, tänkt i liknande banor kring designpriciper när det gäller exemelvis whitespace, färger och balans. Det är dock alltid bra att konkretisera och förstå vad det egentligen är man gör samt teorierna bakom.

När det gäller konkreta designelement så är det ju helt enkelt fler verktyg till ens verktygslåda, vilket alltid är bra. Det är intressant hur en liten förändring i exempelvis en bilds form kan skapa väldigt stor skillnad för helhetsintrycket.

## Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?

Det är alltid nyttigt att diskutera och fundera över hur andra har gjort, och vad de gjort för att nå sina mål. Jag har dock uppfattningen att det blivit lite många utvärderingsövningar i den här delkursen. Det tar allt för mycket tid från det som är roligt: att faktiskt göra design.

Med det sagt så var det intressant att två företag som ändå har så pass lik verksamhet, Microsoft och Apple, har så tydligt olika inställningar till designen på sina webbsidor.

## Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?

Eftersom man givetvis redan tidigare tänker designprinciper och designelement när man gör teman (all design består ju av detta oavsett hur dålig den är), var det lite svårt att skapa något nytt utifran dessa principer. Vi har ju redan funderat över saker som mellanrum, färger och typsnitt i tidigare kursmoment.

Jag fokuserade dock på att lägga in specifika designelement från listorna i artiklarna samt finjusera de designprinciper min sajt redan var uppbyggd efter. Jag tyckte dock att det gick bra och gav ett mervärde till den slutgiltiga designen.

## Har du en uppfattning om “the final touch” och vad det kan vara i sammanhanget webbdesign?

Jag tycker att det var just detta som designprinciperna och designelementen hjälpte till med. Att lägga till en grön färg i loggan, eller en rundad bylinebild, eller lite mer utrymme, gav en känsla av färdighet till temat. Att någonting hände. Det är så jag betraktar "te final touch": Små detaljer som kan göra stor skillnad för helheten.

## Vilken är din TIL för detta kmom?

Jag förstod att det var väldigt enkelt att göra helt runda bilder med hjälp av border-radius. Kanske inte jätteavancerat men ett utmärkt verktyg för att göra exemepelvis bylinebilder lite roligare.
