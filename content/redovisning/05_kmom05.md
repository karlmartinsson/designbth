---
---
Redovisning kmom05
=========================

## Berätta kort om erfarenheterna med din undersökning av webbplatsers laddningstid och vad du kom fram till.

Jag jämförde tre nyhetssajter och blev förvånad över hur tunga de var och hur mycket requests som skickades under laddningen. Jag blev även förvånad över att flera av sajterna flaggades för onödiga fel som till exempel ominifierad css och dålig bildhantering. Man tror ändå att den typen av stora sajter ska ha tänkt igenom just laddtiderna ordentligt.

Jag tyckte också att det var intressant att få lite konkret inblick i hur sajterna var uppbyggda och vad det egentligen är som laddas in. Mycket video och bilder i fallet med nyhetssajterna.

## Har du några funderingar kring Cimage och dess nytta och features? Vilka bildverktyg använder du själv normalt sett?

Jag tycker att verktyget verkar mycket smidigt och att det gör sitt jobb bra. Dock märker man en ganska tydlig kvalitetsminskning när man skalar bilderna vilket känns lite tråkigt. Att man också kan göra enklare bildbehandling och ljusning och cropning är också väldigt smidigt. I det förra kursmomentet upptäckte jag css-filter vilka verkar funka lite på liknande sätt.

Normalt sett använder jag mest photoshop och gimp hemma eftersom jag inte har en privat licens. Jag jobbar som reporter och använder wordpress för att publicera artiklar. Där sker en automatisk skalning av bilderna när man lägger in dem i wordpress.

## Hur gick det att jobba med modulen @desinax/figure och hur är din syn på modulen?

Det gick bra. Först förstod jag inte riktigt klasserna som började på w. Jag trodde att de skulle skala bilderna efter den storleken. Men när jag sedan förstod att det handlade om responsiviteten gick allt smidigt. Det är ju samma sätt att implementera figure-modulen som de tidigare v- och h-grid modulerna.

Jag tycker att modulen verkar rätt vettig för att styra upp bildhanteringen. Det orsakade dock lite strul och om-tänkande eftersom jag redan gjort ett eget system för bildskalning i tidigare kursmoment.

## Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?

Jag gillar bilder och tycker att det är viktigt att inte förlora kvaliteten. De flesta kör ju ändå på relativt hög hastighet i dag. Det är därför jag personligen förmodligen inte skulle använda mig av Cimage för bildbehandling på webben. Det är klar att nedladdningstiderna är en faktor, men det bästa är nog att göra bilderna rimliga i ett bildbehandlingsprogram på förhand.

Att bilderna ska vara responsiva känns som en självklarhet. Om bilden är för stor för ett textfält kan den ju förstöra hela sajtens layout.

## Vilken är din TIL för detta kmom?

Googles PageSpeed insights, ett verktyg som jag nog kommer att testa mina egna sajter på ofta i framtiden.
