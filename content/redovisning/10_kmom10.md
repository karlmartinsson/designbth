---
---
Redovisning kmom10
=========================

## Uppdrag 1: Analys aktuell webbplatsdesign

I den första analysuppgiften gjorde jag en jämförelse av tre stora fotbollslags webbsajter utifrån vilka designelement de använder sig av.

Hur jag tänkt och hur jag gjorde finns redan utförligt beskrivet i min analysuppgift, men kortfattat gick jag igenom sajterna för AIK, IFK Göteborg och Malmö FF och antecknade vilken typ av designelement respektive lag använder sig av.

Jag kom fram till att lagens sajter var förvånansvärt lika, både i uppbyggnad och element och att de använder sig av i stort sett samma metoder för att locka användaren, exempelvis en stor bild på förstasidan, och en gridbaserad boxlayout med bild och text för att länka till artiklar.

## Uppdrag 3: Webbplats

Jag valde att utgå från en helt ny installation av webbramverket för att att verkligen gå igenom alla steg och inte missa någon del av konfigurationen. Innehållet skrev jag delvis själv men kopierade också lite material till blogginläggen för att spara tid.

Jag valde att göra företags-webbplatsen och fokuserade därför på stora bilder som symboliserade företag och pengar till flashbilderna. Bilderna hittade jag Google under creative commons-licens. Jag använde sedan Cimage för att få rätt storlek och beskärning på bilderna.


## Uppdrag 4: Tema

Känslan jag ville uppnå med temat var exklusivitet, genom stora bilder som skapar djup och drar in användaren, sobra typsnitt och vilsamma och klassiska färger. Jag har också försökt skapa ett harmoniskt tema med mycket luft och tydlig balans mellan olika element.

Jag valde en gridbaserad layout med två spalter, en för boxar med extramaterial, en för själva innehållet.

Jag har delat upp min css kod i en lång rad less-filer med variabler för att skapa en tydlig struktur och göra det lättare att ändra och korrigera i framtiden, samt utveckla temat för en ny webbsajt.


## Uppdrag 5: Tema alternativt

Mitt alternativa tema är betydligt ljusare än mitt huvudtema och målet med designen är att skapa en lite mer traditionell företagssida än det relativt dramatiska huvudtement, så att kunden kan få välja vad som passar den bäst. Här har jag också varierat bredd lite mer och jobbat med andra typer av designelement, även om huvudstrukturen är den samma som huvudtemat.

Arbetsprocessen för det alternativa temat har varit ungefär likadan som den för huvudtemat. Jag har exakt samma upplägg när det gäller filsystemet och variabler vilket gjorde att jag bara behövde ändra i några få filer för att få till rätt stora förändringar i det alternativa temat jämfört med orginalet.

## Uppdrag 6: Förklara strukturen kring temat

Uppdrag sex gick ut på att förlara temats struktur på dokumentationssidan. På den sidan finns därför en utförlig beskrivining kring hur jag har jobbat med strukturen samt modulerna under projektets gång.

Kortfattat har mitt arbete med strukturen gått ut på att separera så mycket som möjligt i olika filer och använda mig av mycket variabler. Det har dels lett till en bättre överblick än i tidigare kursmoment, dels gjort det lättare och snabbare att ändra exempelvis färger och typsnitt.

## Allmänt om genomförandet av projektet

Projektet var inte särskilt komplicerat att göra. Jag valde att lägga mest tid på att genomföra mina olika teman och mindre tid på analysuppifterna.

Jag valde bort den andra analysuppgiften, dels på grund av tidsbrist, dels på grund av att det mest kändes som en upprepning av den första.

Projektets praktiska del där vi faktiskt tillverkade webbplatsdesign kändes som ett bra och rimligt projekt för att visa vad man lärt sig på den här kursen.

## Tankar om kursen

Överlag var de praktiska delarna av kursen bra och gav en bra insikt i olika typer av designprinciper samt en bra genomkörare i css och less. Jag tycker dock att fokuset på analysuppgifter gått helt till överdrift. Det som varit så givande med de här kurserna tidigare har varit just att de varit fokus på det praktiska.

Att i stället lägga in oerhörda mängder pliktskyldigt skrivande känns som ett stort steg tillbaka. Uppgifterna är så pass snarlika varandra att de snabbt slutar vara givande samt innehåller så pass mycket upprepande moment (tex analysen av laddningstider) att de tar allt för mycket fokus från själva huvuduppgiften, att lära sig mer om css och design.

Överlag är jag dock nöjd med kursen och ger den en 6:a på en tiogradig skala.
