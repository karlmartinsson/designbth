---
---
Redovisning kmom03
=========================

##Hur känns det att vara styrd till ett vertikalt grid, hämmande eller stödjande?

Efter en hel del pill för att få igång det vertikala gridet så känns det som ett väldigt smidigt och stödjande upplägget. I stället för att behöva pilla med procentsatser och liknande kan man fokusera mer på de olika elementen och hur de ska förhålla sig till varandra. Det känns betyligt enklare att göra en stringent och tydlig sajt när man har ett rutnät att förhålla sig till och som också utför beräkningarna automatiskt.

##Hur känns det att jobba med ett typografiskt horisontellt/baseline grid, ser du någon poäng med det?

Det var inte riktigt lika smidigt som det vertikala gridet då det ofta dök upp små specialfall som var luriga att lösa, exempelvis bilder. I min nuvarande sajt löste jag höjden på bilderna i desktopvarsionen av sajten genom att använda magicNumber på höjden, men när skärmen blir riktigt liten och jag kör 100 procents bredd på bilderna faller text under bilderna ur gridet. Jag antar att man inte kan vara helt fundamentalistisk utan får utgå från verkligheten och att bilder kan ha olika ratio ibland.

Annars tyckte jag att det typografiska gridet var ett väldigt hjälpsamt och smidigt sätt att se till att sajten verkligen linjerar och ser genomgående ut över allt. Tidigare har jag ofta gjort speciallösningar efter ögonmått och det öppnar ju både för lösningar som är svåra att korrigera i efterhand, och mått och avstånd som egentligen ser lite skeva ut.

##Berätta om hur du valde typsnitt till din webbplats.

Jag valde fontFamilyVerdana för både headers och brödtext eftersom jag ville ha ett sans-serif typsnitt som är lättläst och funkar på de flesta datorer. Jag gillar rätt luftig text och valde därför det lite större radavståndet och att inte göra själva texten större. I stället stannade jag på 16 px.

När det gäller headersen tycker jag de ser lite skrala ut i verdanas standardformat så jag valde att feta dem. De riktigt stora rubrikerna (H1) gav jag -2px på letter-spacing för att tajta till lite. Annars kommer bokstäverna så långt ifrån varandra. Jag förminskade också de övriga headersen något så mellanrubrikerna i exempelvis footern och sidoboxarna inte skulle se så blaffiga ut.

##Har du jobbat med liknande gridbaserade layouttekniker sedan tidigare?

Nej, i stort sätt inte. En gång försökte jag mig på lite bootstrap, som väl också utgår från grid, men kom aldrig in i det och la det åt sidan.

##Hur känns det att jobba med LESS och moduler? Lyckas du återanvända moduler mellan teman för kmom02 och kmom03?

Less och moduler är fortsatt smidigt. Jag har skapat nya version er av modulerna för varje kursmoment för att inte förstöra något tidigare tema men återanvänder en hel del. Dock blev det rätt mycket nytt i det här kursmomentet då i stort sätt hela upplägget för layouten fick ändras med gridsystemet. Tidigare hade jag kört på en flexboxvariant för att få till kolumnerna.

##Hur gick det med din responsivitet för webbplatsen?

Helt okej. Jag har två nivåer. När man når 900px så tas text-menyn högst upp bort och bara hambugermenyn blir kvar. I artikelvyn övergår också alla delar (artiklar och sidoboxar) till att få en maximalt antal kolumner.

Nästa steg ligger på 650px. Då får också footerkolumnerna maximalt antal columner och hamnar unnder varandra i stället för på samma rad. Här förändras också artikelbilderna till att ta upp hela skärmbredden.

##Vilken är din TIL för detta kmom?

Vad grid-layout egentligen handlar om. Jag har hört om det tidigare men aldrig riktigt förstått nyttan. Nu förstår jag smidigheten, både ur ett layoutperspektiv och när man vill göra sajten responsiv.
