---
---
Redovisning kmom04
=========================

## Kommentera kort om skrivuppgiften, något som är värt att nämna från arbetet med den?

Jag har inte så mycket att tillägga till det jag redan skrivit i själva uppgiften, mer än att det var intressant att man kunde få väldigt olika känsla på sajter trots att färgskalan var i stort sett samma (Aftonbladet samt DN). Det visar hur viktigt det är också med typsnitt och annan layout.

## Berätta kort om din tanke bakom respektive teman, hur tolkade du “minimalistisk”, “colorful” och “dark”.

Jag tolkade [minimalistiskt](?style=04_minimalistic) som releativt vilsamt med få och lugna färger. Lättläst och en enkelt stod i fokus där. [Colorful](?style=04_colorful) tolkade jag precis tvärt om. Färglatt, intensivt och uppseendeväckande, även om det så klart också ska vara smidigt att använda och läsa. [Dark](?style=04_dark) tolkade jag som ett inverterat tema. Mörkare bakgrund och ljusare text för att minska den totala ljusmängden från sidan och låta ögonen vila.

##Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?

Till temat "minimalistisk" valde jag att ha en vit bakgrund och huvudelen av texten i nästan svart (#333). Footern blev ljust grå och förutom gråskalan använder jag en grön accentfärg till länkarna (samma gröna färg som finns i dbwebb-loggan högst upp till vänster) Jag har också lagt ett filter på alla bilder för att göra dem svartvita och inte ta fokus från temat.

I temat colorful körde jag på rätt rejält med skarpa färger för att skapa en lite mer uppseendeväckande sajt. En lila bakgrund med ljusgrå text och en rosa header och footer. Länkarna är samma rosa och lila fast på motsatt plats och jag har inte använt mig av någon annan accentfärg eftersom det redan kändes som det började bli lite många färger. Här har jag också gjort flash-bilden svartvit och transparent så att också den får tonen av den lila bakgrunden.

I temat dark har jag använt mörkgrått (#333) och helt svart som bakgrund respektive footer. Texten är ljust grå för att inte ha lika skarp kontrast som om jag använt vit. Jag har också sparat den rosa footerfärgen från temat colorful som jag här använder som accentfärg i länkarna. Också här har jag manipulerat flash-bilden för att få den att smälta in i bagrunden. Jag har dels gjort den mörkare, dels svartvit och lite lätt transparent.

## Valde du att jobba med accentfärg och isåfall hur?

Jag valde att använda accentfärger i både minimalistic- och i dark-temat. I minimalistic, som i övrig är i gråskala, använde jag samma gröna färg som finns i dbwebb-loggan för att få länkarna att sticka ut. I dark, som i övrigt också är i gråskala skapade jag en kontrast med en klart lysande rosa färg i länkarna. I colorful valde jag bort accentfärg eftersom det redan var så mycket färg i temat.

## Hur tänkte du kring valet av typografi?

I minimalistic-temat ville jag ha en vilsam och sober känsla. Därför valde jag ett seriftypsnitt (garamond) i brödtexten, medan rubikerna blev sans-serifen Verdana och fetade. Här gav jag också typsnittet ett snäpp större storlek (18) eftersom garamond gav en lite mindre känsla än sans-serif-typsnitten. I colorful ville jag ha en lite mer lekfull känsla och valde ett fetat garamond till rubrikerna och sans-serifen Verdana som brödtext. I dark-temat till sist valde jag Verdana i både rubrik och brödtext för att få det hela att se lite mer rakt ut.

## Berätta om din kodstruktur av teman, jobbade du med bastema och hur löste du anpassningarna till de olika temana?

Jag skapade en lessmodul för färger och typsnitt för varje tema. Sedan kopierade jag de moduler som redan innehöll sådan information och gjorde en kmom04-version av varje sådan modul där jag plockade bort den informationen. De modulerna använde jag sedan oförändrade i alla olika färg-teman. Det hela blev rätt smidigt när jag väl fått till det.

## Vilken är din TIL för detta kmom?

CSS-filter på bilder. Jag använde dem dels för att få till gråskala, dels för att mörka och ljusa bilder till respektiva tema. Jag vet inte hur bakåtkompatibelt det är men en väldigt smidig funktion för enkel manipuation av bilder.
